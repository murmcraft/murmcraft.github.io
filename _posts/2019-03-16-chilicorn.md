---
layout: post
title:  "Chilicorn"
subtitle: ""
author: "murmcraft"
permalink: chilicorn
tags: [chilicorn, chilisarvinen, hevonen, pää, yksisarvinen, unicorn]
category: [own]
img: "chilicorn/chilicorn_mane.jpg"
images: 
  - chilicorn/chilicorn_head.jpg
  - chilicorn/chilicorn_headfill.jpg
  - chilicorn/chilicorn_bottom.jpg
  - chilicorn/chilicorn.jpg
  - chilicorn/chilicorn_mane.jpg
pdf: true
date:   2019-03-16 08:00:00
---

Chilicorn-maskotti v0.1 alpha

Sainpa tuossa taannoin Tampereen tuliaisina läppäreihini kameran suojukset, joita koristaa [Futuricen avoin lähdekoodi -projektin](https://spiceprogram.org/chilicorn-history/){:target="_blank"} maskotti - **Chilicorn**. Koska suojuksien saaminen ei ollut ihan suoraviivaista (tarinan mukaan ne olivat ensin loppu ja niitä oli pitänyt hieman metsästää ja vasta muutaman Tampereen retken jälkeen tuliaiset löysivät tiensä perille asti), ja koska yksisarviset nyt ovat juttu jo sinänsä, niin halusin vastalahjaksi kehitellä maskotista amigurumin. 

Taidot eivät vielä ihan riitä ja melkoisen haastavalla verta, hikeä ja kyyneliä -prosessilla sain valmiiksi tämän julkaisukelpoisen v0.1 alphan. Versio ei ole vielä täysin stabiili, vaan muun muassa kellahtaa herkästi naamalleen. Laastariratkaisuna täytin kaulan kolikoilla, ettei tyyppi olisi jatkuvasti alamaissa. 

Tämä versio sopinee siis ehkä paremmin ripustettavaksi asiaksi kevyellä vanutäytöllä, tai paranneltuun versioon kaulaa pitäisi jonkin verran aiemmin leventää pään alle painopisteen muuttamiseksi. Ja koska ohjeen kehittely oli aikamoista virkkaa ja pura -rumbaa, niin virheet silmukkamäärissä ovat enemmän kuin todennäköisiä, mutta josko edes sinne päin.  



#### Materiaalit:

* Katia Amigurumi -lankoja (valkoinen, punainen, oranssi, keltainen, vihreä, sininen, violetti)
* 2.00 mm koukku
* (1.75 mm koukku)
* mustaa huopaa
* geeliliimaa

#### Koko:
Unohdinpa kirjata kaverin mitat ylös, mutta olisiko noin 7-8 cm korkuinen. 

#### Termit:
- ks = kiinteä silmukka
- kjs = ketjusilmukka
- ps = piilosilmukka
- tee vähennykset "näkymättömänä" poimimalla kahden perättäisen silmukan etureuna ja viemällä lanka niiden läpi, ja uudelleen muodostuneen kahden silmukan läpi

#### Pää/kaula:
Valkoinen lanka

Aloitus on niskan yläosasta ja 7. kerroksen jälkeen päätä ja kaulaa jatketaan erikseen.
1. 6 silmukan magic ring (6)
2. lisäys x 6 (12)
3. (1 ks + lisäys) x 6 (18)
4. (2 ks + lisäys) x 6 (24)
5. (3 ks + lisäys) x 6 (30)
6. (4 ks + lisäys) x 6 (36)
7. (5 ks + lisäys) x 6 (42)

    Tässä kohden jaa työ kahtia niin, että 24 silmukkaa jatkaa päätä ja 18 silmukkaa jatkaa kaulaa (kuva myöhemmästä vaiheesta).
    ![](/img/chilicorn/chilicorn_head.jpg){:class="img-responsive"}

#### Pää:

{:start="8"} 
8. 24 ks (12 ks, jätä 18 ks välistä kaulaa varten, ja jatka kerroksen viimeiset 12 ks normaalisti)
9. (3 ks + lisäys) x 2, 1 ks, (1 ks + lisäys) x 3, 1 ks, (lisäys + 3 ks) x 2 (31)
10. (4 ks + lisäys) x 2, (1 ks + lisäys) x 2, lisäys, 1 ks, lisäys, (lisäys + 1 ks) x 2, (lisäys + 4 ks), lisäys, 3 ks, lisäys (42)
11. 42 ks (42)
12. (2 ks + lisäys) x 3, 3 ks, (1 ks + vähennys) x 3, (vähennys + 1 ks) x 3, 3 ks, (lisäys + 2 ks) x 3 (42)
13. 42 ks (42)
14. (2 ks + lisäys) x 2, 2 ks, (vähennys + 3 ks) x 3, (3 ks + vähennys) x 3, 2 ks, (lisäys + 2 ks) x2 (40)
15. 1 ks, vähennys, 7 ks, vähennys, 16 ks, vähennys, 7 ks, vähennys, 1 ks (36)
16. 36 ks (36)
17. (vähennys + 1 ks) x 2, 6 ks, vähennys, 1 ks, 6 ks, 1 ks, vähennys, 6 ks, (vähennys + 1 ks) x 2 (30)
18. 30 ks (30)
19. 30 ks (30)
20. (8 ks + vähennys) x 3 (27)
21. (7 ks + vähennys) x 3 (24)
22. 24 ks (24)
23. 24 ks (24)
24. (7 ks + lisäys) x 3 (27)
25. (8 ks + lisäys) x 3 (30)
26. 30 ks (30)
27. (3 ks + vähennys) x 6 (24)
Täytä päätä jämäkästi muotoillen ja jatka täyttämistä loppuun asti.
28. (2 ks + vähennys) x 6 (18)
29. (1 ks + vähennys) x 6 (12)
30. vähennys x 6 (6)

Tee lopetukseksi ps. Päättele.


#### Kaula
Valkoinen lanka. Jatka kaulaa päästä jääneillä 18 silmukalla.

{:start="8"} 
8. (2 ks + lisäys) x 6 (24) 
9. (1 ks + lisäys) x 2, 6 ks, (1 ks + lisäys) x 2, 6 ks, (lisäys + 1 ks) x 2 (30)
10. 30 ks (30)
11. (1 ks + lisäys) x 2, 9 ks, (1 ks + lisäys) x 2, 9 ks, (lisäys + 1 ks) x 2 (36)
12. 36 ks (36)
13. 36 ks (36)
14. (1 ks + lisäys) x 2, 12 ks, (1 ks + lisäys) x 2, 12 ks, (lisäys + 1 ks) x 2 (42)
15. 42 ks (42)
16. 42 ks (42)
17. (1 ks + lisäys) x 2, 15 ks, (1 ks + lisäys) x 2, 15 ks, (lisäys + 1 ks) x 2 (48)
18. 48 ks (48)
19. 48 ks (48)
20. 48 ks (48)

Tee lopetukseksi ps ja katkaise lanka.
![](/img/chilicorn/chilicorn_headfill.jpg){:class="img-responsive"}

#### Korvat (2 kpl):
Valkoinen lanka  
Teen yleensä ainakin pari ensimmäistä kerrosta pienemmällä koukulla (tässä 1.75 mm), jotta kärjestä tulisi terävämpi.
1. 5 silmukan magic ring (5)
2. lisäys, 4 ks (6)
3. (lisäys, lisäys, 1 ks) x 2 (10)
4. (lisäys, lisäys, 3 ks) x 2 (14)
5. (lisäys, lisäys, lisäys, 4 ks) x 2 (20)
6. 20 ks (20)
7. 20 ks (20)

Tee lopetukseksi ps. Jätä riittävästi lankaa kiinnittääksesi korvat päähän.

#### Chili:
Aloita punaisella langalla  
Teen yleensä ainakin pari ensimmäistä kerrosta pienemmällä koukulla (tässä 1.75 mm), jotta kärjestä tulisi terävämpi.
1. 4 silmukan magic ring (4)
2. 4 ks (4)
3. lisäys, 3 ks (5)
4. lisäys, 4 ks (6)
5. (lisäys + 1 ks) x 3 (9)
6. 9 ks (9)
7. 9 ks (9)
8. 9 ks (9)
9. 9 ks (9)
10. vähennys, valkoisella 1 ks, punaisella (vähennys + 1 ks) x 2 (6)
11. 6 ks (6), viimeisellä silmukalla vaihda vihreään lankaan
12. 6 ks (6)

Tee lopetukseksi ps. Jätä riittävästi lankaa kiinnittääksesi chilin päähän.

#### Pohja:
Valkoinen lanka  
Tee kaksi ensimmäistä kerrosta pienemmällä koukulla (1.75 mm)
1. 5 kjs + 1 kjs kääntämiseen (5)
2. 4 ks, lisäys, jatka toiselle puolelle 3 ks, lisäys (12)
3. lisäys, 3 ks, lisäys x 3, 3 ks, lisäys x 2 (18)
4. (lisäys + 1 ks), 3 ks, (lisäys + 1 ks) x 3, 3 ks, (lisäys + 1 ks) x 2 (24)
5. (lisäys + 1 ks), 6 ks, (lisäys + 1 ks) x 3, 6 ks, (lisäys + 1 ks) x 2 (30)
6. (lisäys + 1 ks), 9 ks, (lisäys + 1 ks) x 3, 9 ks, (lisäys + 1 ks) x 2 (36)
7. (lisäys + 1 ks), 12 ks, (lisäys + 1 ks) x 3, 12 ks, (lisäys + 1 ks) x 2 (42)

Tee lopetukseksi ps, ja jätä riittävästi lankaa kiinnitykseen.
![](/img/chilicorn/chilicorn_bottom.jpg){:class="img-responsive"}

#### Kokoaminen:
Taita korvia kaksinkerroin, jotta ne muodostavat hevosen korvamaisen suipon. Kiinnitä ne näin noin 7. - 11. kerroksen kohdalle aloitusrenkaasta laskien.

Kiinnitä chili korvien eteen keskelle, valkoinen pilkku pään oikealle puolelle (pään edestä katsottuna).

Leikkaa kustakin harjaan tarvittavasta langasta 6 kpl pitkiä pätkiä (noin 15 - 20 cm, mallaile puolen langan mittaa kaulan mukaan ja leikkaa hieman pidempiä). 
Kiinnitä langat neulan (tai koukun) avulla siten, että muodostat langalla yhden silmukan ali lenkin. Vedä sitten langan päät lenkistä läpi ja kiristä tiukaksi. 

Tee kullakin värillä kaksi silmukkaa rinnakkain ja noin kolmen kerroksen mitalle (tarvittaessa tiivistä, niin ettei harjaan jää isoja rakoja).
Pyri vetämään kaikki harjalangat samoin päin, jolloin harja taipuu kauniisti toiselle sivulle.
![](/img/chilicorn/chilicorn_mane.jpg){:class="img-responsive"}

Täytä kaulaa vanulla ja lisää takareunaan jotakin painavaa tasapainoksi. Itse lisäsin pussissa pinon viiden sentin kolikoita ja vuorasin sen joka puolelta vanulla, että lopputulos on pehmeämpi ja vähemmän kulmikas.

Kiinnitä pohja kaulan reunoihin ja täytä kaulaa tarpeen vaatiessa vielä lisää. Jotta lopputulos olisi mahdollisimman vakaa, kannattaisi ehkä lisätä myös pala kartonkia pohjalle (muutoin vanu saattaa olla möykkyisä ja entisestään epävakauttaa päätä).

Leikkaa mustasta huovasta silmät ja liimaa ne pään sivuille.

Trimmaa harja sopivaksi leikkaamalla lankoja hieman viistosti.