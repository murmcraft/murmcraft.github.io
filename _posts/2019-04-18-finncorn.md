---
layout: post
title:  "Finncorn"
subtitle: ""
author: "murmcraft"
permalink: finncorn
tags: [finncorn, yksisarvinen, hevonen, finngen]
category: [mixed]
img: "finncorn/all.jpg"
images: 
  - finncorn/all.jpg
  - finncorn/r1.jpg
  - finncorn/r2_full.jpg
  - finncorn/r3_full1.jpg
pdf: false
date:   2019-04-18 08:00:00
---

"Finncorn-maskotteja" Finngen-projektille

Koodauspuuhissa joskus taikatemput ja toteemieläimet tulevat tarpeeseen, että hommat saadaan dedikseen mennessä kunnialla pakettiin. [Finngen-projektissa](https://www.finngen.fi/){:target="_blank"} kerätään puolen miljoonan suomalaisen näytteet genotyypattavaksi, ja dataa pyörittelevä ystäväni sattuu pitämään yksisarvisista. Siitähän se ajatus sitten lähti, että isojen dediksien juhlistamiseksi on pitänyt alkaa askartamaan "Finncorneja". 

Ensimmäinen valmistui [Ahook'amigurimin ohjeella](https://www.ahookamigurumi.com/en/tiny-rainbow-unicorn-crochet-amigurumi-free-pattern-eng/){:target="blank"} Katia amigurumi -langoista 2 mm koukulla ja on ihanan pikkuruinen. Toki (taas kerran) törttöilin kaverista hieman etupainoisen ja tyyppi on herkästi naamallaan. Kuvastanee sopivasti ensimmäisen dediksen baby-steppejä ja kompastuksia. 

![](/img/finncorn/r1_small.jpg){:class="img-responsive"}

Toinen dedis olikin jonninmoinen työvoitto ja maskotiksi valikoitui kummasti Amigurumi today:n [Sleepy unicorn](https://amigurumi.today/unicorn-pony-crochet-pattern-free/){:target="blank"}. 

![](/img/finncorn/r2_face.jpg)

Vartalo ja sarvi on tehty Catania Originals -langoilla 2 mm koukulla, kun taas kaviot, turpa, harja ja häntä ovat Schachenmayrin Baby Smiles Lenja Soft -langalla 2.5 mm koukulla. Kevyesti hermoja raastavaa ja takkuisaa virkattavaa tuo Lenja Soft, mutta eipähän siitä virheet onneksi erotu ja alkukankeuden jälkeen sekin lähti kuitenkin soljumaan. Korvat jäivät kyllä vähän aasimaisen leveästi.

Tämä "Finncorn" oli sen verran isompi, että uskaltauduin yrittämään Finngen-logon kirjailua vartalon selkään. Piirsin logon ensin paperille sopivan kokoisesta kuvasta, ja siirsin ääriviivat nuppineuloin vartaloon. Halkaisin sinisen Catania-langan kahtia kahden säikeen paksuiseksi ja sivuleikkuripihtien sekä terävän neulan avulla sain kirjailtua logon melko tarkasti. 

![](/img/finncorn/r2_logo.jpg)
![](/img/finncorn/r2_logo_ready.jpg)

Viimeisin Finncorn on melkolailla iloisempi ja aurinkoisempi julmasta katseesta huolimatta. Tämä on tehty yhdistelemällä [Chilicornia]({{ site.baseurl }}{% post_url 2019-03-16-chilicorn %}){:target="_blank"} ja [Sabrina Somersin Kevätpupusta (Spring Bunny)](https://www.sabrinasomers.com/amigurumi/crochet-pattern-spring-bunny/), josta siis otin korin ja kukkien ohjeet. Kori ja kukat on tehty Catania Originalsin pirteillä väreillä 2.5 mm koukulla. Kori on täytetty vanulla, lisäsin keskelle painoksi pussin riisiä ja korin päällisen tein myös ruskealla ja virkkasin kiinni. Pohjalla on pala kartonkia, minkä avulla siitä tulee tasainen ja kori pysyy tukevasti pystyssä. Myös korin päällimmäiseksi kannattaisi laittaa toinen kartonkipala, sillä nyt korin pinta jää möykkyiseksi, vaikka sitä ei kukkien ja pään alta huomakaan.

Hevoseen käytin Lankavan Esito-lankaa 2 mm koukulla. Korvanpäät tein 1.75 mm koukulla, ja sarvi taasen on Catania Originals -lankaa 2 mm koukulla. Sarvi on aloitettu 4 silmukan magic ringillä ja 2. kerroksestä lähtien joka toiseen kerrokseen on lisätty tasaisesti 2 silmukkaa, yhteensä 10 silmukan paksuiseksi ja 8 kerrosta korkeana.

![](/img/finncorn/r3_parts.jpg)

Eiköhän näiden valvovien (ja nukkuvien) silmien alla kelpaa tuottaa kuranttia dataa suomalaisista.

![](/img/finncorn/all.jpg)